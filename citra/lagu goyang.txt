Gadanglah aia nan kanduang  aii.. di kalumbuak
  lah hanyuik biduak nan kanduang aii.. ka subarang
  sampan tasakek nan kanduang aii..ditapi sungai
  Oii.. maratok galah nan kanduang aii.. jo panjuluak
  oii nan taisak nan kanduang pinggalan panjang
  buah nan masak nankanduag dimakan tupai
   
  oii nak kok tahu nan kanduang ... jo manih tabu
  alah den kilang nan kanduang ... mangko dipiyuah
  disinan manih nan kanduang .. mako tarasao
  oii. sajak dahulu nan kanduang ... denai lah tahu
  buah dijuluak nan kanduang .. indak ka jatuah
  tagah dek hati nan kanduang .. yo kareh juo
   
  oii mamak cubo dangalah
  jan banyak bana bapikia
  duduak lah kanduang elok-elok
  nak bagurau parintang cameh
  tarago badan lai basuo
  iyooo  nampak bungo kambang merah
  rangkuangan raso ka baraia
  dicubo-cubo nak ka manyasok
  dimalah hauih nan ka lapeh
  kiro lah dulu ramo-ramo
   
  aii badarak badarun-darun
  sinan manumbuak patuih tungga
  runtuah tabiang nan jo ngarai
  musibah paliang nan marusuah
  sakampuang urang lah maratok
  iyooo taisak tangih nan punyo kabun
  takana bungo tak bapaga
  bungo lah layua tiok tangkai
  kumbang nan ma lah ka dituduah
  sabablah banyak nan manyasok
   
  aiii rancak jalan pulau jawa
  jalannyo babelok-belok
  ado mandaki jo manurun
  bajalan oto ateh bawah
  jalan tol dibuek urang
  iyo nan kanduang dangakan melah
  bungo malati jan diharok
  jan takicuah deknyo harun
  bungo baracun mintak darah
  lah banyak kumbang nan tak pulang
   
  Koto to jalannyo gadang
  hari akaik raminyo balai
  rami dek anak mudo-mudo
  urang banyak tolonglah timbang
  kok ketek bana badan tupai
  sa rimbo baruak dikicuahnyo
   
  nan dikuok jalan mandaki
  pandakian tanahnyo lincia
  sawah gadang dibaruahnyo
  cadiak akanyo urang kini
  nyato gambar batang karambia
  nan dek baruak bapanjek juo